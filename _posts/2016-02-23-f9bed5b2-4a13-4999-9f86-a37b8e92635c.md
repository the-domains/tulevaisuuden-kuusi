---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-02-23T07:46:26.672Z'
dateModified: '2016-02-23T07:46:26.171Z'
title: ''
author: []
sourcePath: _posts/2016-02-23-f9bed5b2-4a13-4999-9f86-a37b8e92635c.md
published: true
authors: []
publisher:
  name: null
  domain: null
  url: null
  favicon: null
url: f9bed5b2-4a13-4999-9f86-a37b8e92635c/index.html
_type: Article

---
![](https://the-grid-user-content.s3-us-west-2.amazonaws.com/fd0debff-12c4-4be6-a579-00a87e32c08d.jpg)

Hyvä päiväkoti/koulu/oppilaitos

Pian on sukupolvemme merkittävin juhlavuosi -- itsenäinen Suomi täyttää sata vuotta. Olemme suunnitelleet juhlavuotta varten kampanjan, jonka keskiössä ovat Suomen koulut. Se on valittu Suomen satavuotisjuhlavuoden viralliseen ohjelmaan. 

Kun Suomi itsenäistyi, kasvatettiin Itsenäisyyden kuusi, joka myöhemmin siirrettiin Kaivopuistoon Helsinkiin. Kun Suomi täytti 50 vuotta, istutettiin eri puolille maata kymmeniä tuhansia Kotikuusia. Niitä löytyy myös lukuisten koulujen pihoilta. Perinnettä jatketaan vuonna 2017\. Silloin istutetaan jälleen itsenäisyyden juhlakuusia, Tulevaisuuden kuusia.

Tulevaisuuden kuusi tarjoaa kaikille suomalaisille tilaisuuden kunnioittaa itsenäisyytemme historiaa istuttamalla yhdessä juhlapuita satavuotiaalle Suomelle. Kampanja korostaa myönteistä yhdessä tekemisen tunnetta, joka kanavoidaan käytännön toimintaan. Sen tavoitteena on vahvistaa suhdettamme luontoon ja metsiimme, osana kulttuuriamme ja kansainvälistyvää Suomea.

Koulujen ja oppilaitosten lisäksi mukaan haastetaan kaikki: kunnat, kirkot ja uskonnolliset yhteisöt, puolustusvoimat, yritykset, yhdistykset, järjestöt ja yksityiset kansalaiset. Myös muut Suomessa asuvat, vähemmistöryhmät ja maahanmuuttajat kutsutaan mukaan. Ulkomailta kutsutaan mm. suurlähetystöt, Suomi-koulut ja Suomen ystävät. Mukaan kutsutaan myös vanhukset, joita autetaan istutustalkoissa. 

Opetusalan yhteistyökumppaneita kampanjassa ovat Opetushallitus, OAJ, Biologian ja maantieteen opettajien liitto sekä Suomen luokanopettajat ry. Päämediakumppanina toimii Yleisradio, joka levittää haastekampanjaa maakuntaradioissa, TV-ohjelmissaan ja somessa. 

Kansainvälisyys liittyy vahvasti kampanjaan. Kun suomalaiset koulut istuttavat puitaan, samaan aikaan ENO-verkkokoulun koulut istuttavat omia tulevaisuuden puitaan eri puolilla maailmaa, tavoitteenaan istuttaa yhdessä 100 miljoonaa puuta v. 2017 mennessä. Sitoumus annettiin Rion kestävän kehityksen kokouksessa 2012\. Juhlakonferenssi järjestetään Joensuussa kesäkuussa 2017, jonne odotetaan kouluvieraita sadasta maasta.

Puita istutetaan perinteen mukaisesti yksittäin ja metsiköiksi. Niitä istutetaan toukokuusta syyskuun loppuun. Keväällä suositeltu istutuspäivä on suomalaisuuden päivä 12.5\. ja syksyllä kansainvälinen rauhanpäivä 21.9\. Istutustilaisuudet paikkatietoineen ja kuvineen ja tallennetaan verkkoon tietokoneella tai mobiililaitteilla.  Metsiköitä varten taimet toimitetaan yhteistyökumppaneilta.  Mikäli koulu haluaa istuttaa yksittäisen Tulevaisuuden kuusen esim. pihalleen, sitä varten on saatavilla taimipaketti muistolaatan ja metsäaiheisen muistokirjan kanssa. Tilaisuutta varten on sävelletty ja sovitettu juhlalaulu, joka lähetetään kaikille Suomen kouluille ja kuoroille. Kampanjan tunnusmusiikkina soi Sibeliuksen Kuusi sellisti Jussi Makkosen soittamana.  Tarkemmat ohjeet koulujen osallistumiseen julkaistaan 12.5\. 2016 julkaistavalla kampanjasivustolla. Palaamme asiaan ja toivomme, että liitytte mukaan tähän sukupolvia yhdistävään kampanjaan

**_HUOM: Mikäli olet kiinnostunut kampanjasta ja haluat siitä ajantasaista tietoa, _**

täytä yhteystiedot allaolevaan lomakkeeseen:

[http://goo.gl/forms/xw6omxJHjd][0]

* Infovideo Tulevaisuuden kuusi  
[https://www.youtube.com/watch?v=99BFooVuQT4][1]
* Infovideo Framtidens Gran  
[https://www.youtube.com/watch?v=RnWSr75c-k8][2]
* Kotikuusi-sivusto, 220 paikkakuntaa   
[http://kotikuusi.enoprogramme.org][3]

[0]: http://goo.gl/forms/xw6omxJHjd
[1]: https://www.youtube.com/watch?v=99BFooVuQT4
[2]: https://www.youtube.com/watch?v=RnWSr75c-k8
[3]: http://kotikuusi.enoprogramme.org/